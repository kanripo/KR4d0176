# -*- mode: mandoku-view; -*-
#+TITLE: 盧溪文集
#+DATE: 2015-08-24 23:57:34.274972
#+PROPERTY: ID KR4d0176
#+PROPERTY: BASEEDITION WYG    
#+PROPERTY: JUAN 卷二十
<pb:KR4d0176_WYG_020-1a>¶
欽定四庫全書¶
　盧溪文集卷二十　　　　宋　王庭珪　撰¶
　　絶句¶
　　　建炎己酉十二月五日避亂鴿湖山十絶句¶
平昔無才可致君此生何處欲超羣今逢四海干戈動¶
猶得山間卧白雲¶
偶攜琴劍入山來驚覺高僧定裏回扶下繩牀始開眼¶
嗔人馬跡涴蒼苔¶
<pb:KR4d0176_WYG_020-1b>¶
幡竿挿入千巖底鳥語飛來絶壁間洞口行人迷處所¶
不知鐘梵鎖孱顔¶
山腰危殿倚青葱知是雲峯第幾重恐有書生來問道¶
為慿輕打飯前鐘¶
竒峯削出青蓮蕚逺溜縈回碧玉環氣接混茫藏句法¶
不知誰與破天慳¶
洞裏花開透碧霄溪横三繞赤欄橋他年橋斷人迷路¶
咫尺山源萬里遥(三渡/橋)¶
<pb:KR4d0176_WYG_020-2a>¶
昔人騎鶴嶺頭歸應有仙居在翠微絶壁蒼藤無處問¶
時聞清唳掲雲飛(白鶴/峯)¶
破臘山桃已盛開飛花無數㸃青苔莫教流出前溪去¶
引得魚舟入洞來(山桃/花)¶
巖下逢人說亂離十年眼底厭旌旗邉塵復暗江南路¶
堪羡山僧總不知(贈寺/僧)¶
偉岸稜稜似立朝巍峩冠劍想風標可憐有貌無肝膽¶
何用昻然近紫霄¶
<pb:KR4d0176_WYG_020-2b>¶
　　　次韻贈周師禹二首¶
山中自有陶宏景牕外誰呼祁孔賓不敢移文約周子¶
升沈共作太平人¶
晝卧柴門打不開相逢未識濟川才那知此夜聞猿處¶
忽有新詩隨雁來¶
　　　贈李子安¶
窮居未有四立壁負郭兼無二頃田擬斸雲根結茅屋¶
不知誰贈買山錢¶
<pb:KR4d0176_WYG_020-3a>¶
　　　次韻高秀才¶
臘盡梅花落不停笛聲孤起不堪聽且留溪影弄清淺¶
更㸔殘英動曉星¶
　　　贈松菴僧¶
菴在深邨翠嶺㘭狂風捲盡屋頭茅斷椽破壁何時理¶
卧㸔松隂月轉梢¶
　　　和鄭元清同遊殷仲堪讀書臺二首¶
晉國衣冠掃地空漁歌長在水雲中倚欄欲問興亡事¶
<pb:KR4d0176_WYG_020-3b>¶
木末琉璃墜曉風¶
池上高臺倚碧空郡樓相對出烟中讀書太守今何在¶
寂寞無人繼此風¶
　　　梁道人借示丹經數册閱未遍輒告行歸其書¶
　　　　贈之以詩二首¶
丹經汗損幾車牛奥意難從紙上搜相見纒腰無十萬¶
待㸔騎鶴上揚州¶
夜半滄溟㸔日頭忽聞風雨下層樓却尋雙徑朝金闕¶
<pb:KR4d0176_WYG_020-4a>¶
又跨蒼龍海上遊¶
　　　謝彭仲寛惠小茶磨并仙茅二首¶
踏梯割得紫雲歸琢就雙輪半尺圍晴日午牕新睡起¶
掌中輕轉雪花飛¶
夢具白雞猶不死胷吞赤鳳得長生向來未識仙茅草¶
誤向松根採茯苓¶
　　　次韻魏伯元¶
公榮自可不與飲子美何時得細論正遇題輿陳仲舉¶
<pb:KR4d0176_WYG_020-4b>¶
豈容無禮灌將軍¶
　　　侯大淵惠花¶
揚州廟下子規啼曽㸔花開萬玉妃二十四橋明月夜¶
春風十里捲簾時¶
　　　和讀書臺入夜即事二首¶
池底星光箇箇添半鈎斜月吐纎纎數聲寒笛西風下¶
人在朱樓捲暮簾¶
雲捲寒蟾玉暈添嫦娥遥想鬢毛纎此時清境非人世¶
<pb:KR4d0176_WYG_020-5a>¶
要望烟霄不下簾¶
　　　次韻盧贊元䝉田寺橋亭夜月¶
青版橋邊秋月明江風不動縠紋平沙頭野鶴摩天起¶
飛入紫霄雲外鳴¶
　　　次韻劉美中贈段居士¶
昨夜送人為太守今朝不記是何年歸來一粟菴中坐¶
水在瓶中月在天¶
　　　次韻贈慈書記¶
<pb:KR4d0176_WYG_020-5b>¶
　　仰山慈書記往來安福道中數經我草堂識之舊¶
　　矣復辱惠詩自敘老洪之裔蓋知僕與洪雅故不¶
　　可不酬也感今懷昔為和三絶句兼簡大仰祖禪¶
　　師亦覺範同門嗣也(慈猶記在湘西寺洪/和予左字韻有云云)¶
探驪猶記湘西寺愛我詩如左&KR0221;軍慈也果能拈此句¶
定知詞筆帶烟雲¶
寂音尊者斷聲聞猶似衘枚未戰軍横出一枝來大仰¶
如今不賦暮天雲¶
<pb:KR4d0176_WYG_020-6a>¶
老洪作語驚一世筆力可敵千人軍足下馬駒今復出¶
縱横踏破嶺頭雲¶
　　　次韻向文剛三絶¶
沈謝曹劉擬絶倫唯公詞翰可招魂新詩不拾前人語¶
文彩風流自一門¶
吏案堆塵畨故紙茶甌浮雪動吟魂長官政擁黄紬被¶
卧聽排衙晝掩門¶
詩仙句法可換骨豈但能蘇九死魂要自胷中出機杼¶
<pb:KR4d0176_WYG_020-6b>¶
不須剽掠傍人門¶
　　　兵火之後家藏墳籍蕩然寄居江邨欲借書諸¶
　　　　公先寄此詩¶
卜築江邨翠嶺㘭喜君書室近衡茅牙籖挿架幾千冊¶
準擬從頭借一抄¶
聞道藏書埒石渠仍能一讀五行俱不妨借我遮愁眼¶
勝著閒牕飽蠧魚¶
　　　甌陽廣明病中覔酒¶
<pb:KR4d0176_WYG_020-7a>¶
滿徑蓬蒿貧不病一區寂寞奈愁何杜門芳草長楊賦¶
可是無人載酒過¶
　　　胡烈臣卧雲菴¶
小菴深隱紅塵外雲在茅簷四角邊月落烏啼天欲曉¶
驚回何處夢遊仙¶
　　　和葛德裕寄紙覔蘭四絶句¶
麗句雲箋敵夜光窮兒得寳但能藏慚無好語酬佳惠¶
徒詠春洲杜若香¶
<pb:KR4d0176_WYG_020-7b>¶
林下無人亦自芳幽姿閒澹若深藏與君坐上添幽客¶
勝爇金爐百和香¶
君家詞翰妙天下蠆尾銀鈎世所藏贈我雲藍豈宜辱¶
強吟春草拾餘香¶
兩朶幽花費詠章是中佳境若為藏何時同上瑶臺頂¶
遍翫芝田蕙圃香¶
　　　聽麟師誦經¶
念經衲子亂如麻心悟方能轉法華待得蓮花從口發¶
<pb:KR4d0176_WYG_020-8a>¶
自牛車上覔三車¶
　　　荅蕭道人¶
喚起赤龍耕玉池鵲巢抱出鳳凰兒且㸔火裏蓮花發¶
十二樓前雪自飛¶
　¶
　¶
　¶
　¶
<pb:KR4d0176_WYG_020-8b>¶
　¶
　¶
　¶
　¶
　¶
　¶
　¶
　盧溪文集卷二十¶
