# -*- mode: mandoku-view; -*-
#+TITLE: 盧溪文集
#+DATE: 2015-08-24 23:57:34.109958
#+PROPERTY: ID KR4d0176
#+PROPERTY: BASEEDITION WYG    
#+PROPERTY: JUAN 卷十一
<pb:KR4d0176_WYG_011-1a>¶
欽定四庫全書¶
　盧溪文集卷十一　　　　宋　王庭珪　撰¶
　　律詩(七言/)¶
　　　寄黃平國正字¶
麟閣岧嶤入紫清官居真是上蓬瀛玉壺風采想如舊¶
金馬文章元有聲近喜邊頭新奏捷獨憐江外正拏兵¶
老夫飽飯無他慮料理敲推怠未成¶
　　　陪周秀實通判遊歐陽炳文園晩過隆慶寺契¶
<pb:KR4d0176_WYG_011-1b>¶
　　　　真亭¶
别駕前驅朱兩輪後車藍縷載窮賓開門叵復見此客¶
㸔竹何須問主人坐久風雲欲回薄雨餘鐘磬忽清新¶
隔牆便是城西寺應有高僧住契真¶
　　　和李巽伯少卿見懐¶
眼高四海意何如敢謂論交到濶疎春草夢池方得句¶
夜霜置酒復懷子初披郇國五雲字何啻劉公一紙書¶
銅鼓遇時思發響蜀椎須待刻桐魚¶
<pb:KR4d0176_WYG_011-2a>¶
　　　次韻徐漕案部至廬陵見訪¶
節擁朱輪下九霄因從物外訪英豪江南正自賢徐穉¶
天子先應問伏滔試㸔翰林批鳳尾何如大尉飲羊羔¶
諸公拔劍論功業當念蕭侯轉粟勞¶
　　　寄程子山舍人¶
老泉仙翁騎列星文采風流屬此甥鳳閣初傳(缺/)　様¶
帝城新有能詩聲青萍出匣蛟兕吼赤手捕蛇狐兎驚¶
願扣洪鐘識音響暮年聊欲聴鏗鍧¶
<pb:KR4d0176_WYG_011-2b>¶
　　　過劉美中新居¶
亂碧峯頭水拍堤白沙寒竹凈柴扉晨光破霧千山出¶
絶壁盤雲一雁飛牕外烟霞舒錦綺坐中談笑落珠璣¶
江邊野老逢人說待㸔追鋒入翠微¶
　　　陪元勃舍人秀實監丞遊徹見閣¶
薰風拂曉度長堤堤上雙紅捲使旗樓影與天俱在水¶
岸沙經雨不成泥他州半落青山外别浦遥分翠浪低¶
渡口神螺誰復識江空應只月明知¶
<pb:KR4d0176_WYG_011-3a>¶
　　　登滕王閣二首¶
翼軫南邊第一州滕王高閣枕江流天提日月東南走¶
地闢山川晝夜浮午後朱簾捲斜照更深白水自明樓¶
當時帝子鳴鑾後歌舞重翻又幾秋¶
滕王歌舞今千載髣髴鳴鑾度綺牕尚有殘霞伴孤鶩¶
時聞晩唱下長瀧危欄傑棟臨無地翠嶺層隂落半江¶
欲詠朱簾捲山雨含毫自覺寸心降¶
　　　贈黄伯成¶
<pb:KR4d0176_WYG_011-3b>¶
痛飲長齋擬八仙醉中談辯亦逃禪吟詩不落正始後¶
作佛定居靈運前富貴逼人應未免文章驚世始堪傳¶
近聞相國頻搜訪應有除書上九天¶
　　　寄賀劉美中舍人直學士院¶
明光清曉玉開關脚踏金鑾近侍班行盡九重天上路¶
正臨方丈海中山紫薇閣對青霄近紅藥花翻白日閒¶
待㸔飛龍催賜馬錦袍蓮燭夜深還¶
　　　出城北由山徑入徹源忽逢荷花彌望不知為¶
<pb:KR4d0176_WYG_011-4a>¶
　　　　何處詢其地名曰長塘又行數里行大路出¶
　　　　連嶺作詩記之¶
山根細路遶長塘忽有荷花照水光誤入孤邨㸔青壁¶
却逢千蓋擁紅粧採蓮不見溪中女緩轡徒牽馬上郎¶
行傍綠堤將過盡回鞭小住惜餘香¶
　　　長沙試殿聞傅彦濟永州考試還先寄此詩(永/叔)¶
　　　　(出試院詩有云入/簾蝴蝶報家人)¶
歸馬鏘然響轡環道傍春色正斕斑吟登回雁峯頭月¶
<pb:KR4d0176_WYG_011-4b>¶
覽遍清湘雨後山剰有虹蜺蟠筆下喜聞蝴蝶入簾間¶
花時獨鎖深深院卧聴笙簫夢裏還¶
　　　再次前韻¶
湘水清如碧玉環湘妃淚染竹痕斑此時遊宦非高志¶
何日抱琴歸故山雁塔共題雙闕際馬蹄同下五雲間¶
今朝顦顇荆湖外却望烟霄嘆未還¶
　　　春日山行¶
緩鞚青絲馬不嘶春山草長靜柴扉迸林新笋斑斑出¶
<pb:KR4d0176_WYG_011-5a>¶
隔水幽禽欵欵飛雨過泉聲鳴嶺背日長花氣撲人衣¶
雲藏逺岫茶烟起知有僧居在翠微¶
　　　正月二十立春觀雪次韻向文剛¶
雪擁東皇下紫虛霓旌鳳馭肅前驅天將平地開銀闕¶
人似春氷在玉壺緑蟻飄香浮翠斚青絲傳菜出行㕑¶
老農慣識豐年兆正欠漁簔入畫圖¶
　　　再次前韻二首¶
馬上吟詩雪滿鬚埀鞭信馬不須驅病餘消渇澆茶枕¶
<pb:KR4d0176_WYG_011-5b>¶
醉後狂歌打唾壺坐見詞鋒(缺/)武庫還如禁臠出天㕑¶
筆間能作有聲畫似㸔輞川摩詰圖¶
天公剪水落空虛似借東風暖力驅未用春禽催脱袴¶
寧聞沽酒勸提壺歌樓人唱郢中曲野寺烟生香積㕑¶
何必萬錢方辦酒一杯隨分豈難圖¶
　　　避亂深山䝉兄寳君寄牡丹數枝鮮妍不減平¶
　　　　日始覺茅簷頓有春色感歎之餘因成拙句¶
鄉井彫殘屋瓦頹東風依舊上池臺别來縱值時方亂¶
<pb:KR4d0176_WYG_011-6a>¶
春到何曽花不開驟覺茅簷堆錦繡未消翠轂走塵埃¶
勿云去草草無惡今日遮藏要草萊¶
　　　再過東岡¶
物色江寒楓葉凋江邊微雨暮蕭蕭白沙翠竹舊行路¶
碧水朱欄新渡橋盡室當時避征戰十年閒事付漁樵¶
如今傑屋明人眼一笑端能覆酒瓢¶
　　　送元上人遊仰山歸泐潭¶
兩刹崚&KR1828;隱翠岑却擔拄杖出烟林來時飽喫東禪飯¶
<pb:KR4d0176_WYG_011-6b>¶
歸去泥添古佛金絶嶺松篁青玉瘦上方漁鼓白雲深¶
是中不可著言句且聴半山鸞鳳音¶
　　　次韻歐陽叔向水中月¶
月從海底轉天心影落長江海共深倒卓玉輪窺白兎¶
平㸔波面擁黄金魄隨秋水流無盡光射寒潭曉未沈¶
此月已曽經照古又觀古月照如今¶
　　　次韻周子發喜雨¶
天邊旱魃凌高秋草木焦卷生百憂正欲焚山泣魑魅¶
<pb:KR4d0176_WYG_011-7a>¶
忽驚暴雨交田疇牲羞奔走羣祀喜雷公怒叱萬鬼囚¶
何當盡洗炎熱苦坐令清風還九州¶
　　　和胡觀光登酒樓¶
李白夜登孫楚樓樓中翫月苦淹留定知公等非凡客¶
要是人間第一流玉勒穿花回曲徑銀槽㵼酒注深甌¶
遥觀翠幕張燈處小婦鳴箏生上頭¶
　　　和趙叔清書事¶
鐵馬初休淮上兵人心遥望泰階平祥雲宻遶皇居近¶
<pb:KR4d0176_WYG_011-7b>¶
喜氣先從日下生漢殿風高飛燕雀秋宵星亂落欃槍¶
從今且覔耳邊靜半夜不聞鼙鼓聲¶
　　　和陳相之至日即事二首¶
湖海元龍氣宛然求田問舍語何緣兩京夢斷無消息¶
萬里人歸有歳年嶺外梅花愁欲破雲安江水逺堪憐¶
兹辰不預朝閶闔猶喜山間穩晝眠¶
南雪常時不到地嶺梅今與雪夤緣漸添化國舒長日¶
更卜祥雲大有年萬木寒癡猶自凍一枝疎瘦想堪憐¶
<pb:KR4d0176_WYG_011-8a>¶
時聴野老談新政坐竦詩肩夜不眠¶
　　　新學(缺/)　　落成釋奠諸生畢集喜而有作¶
洗盡西江戰伐塵忽開&KR1274;宇照城闉一時人物風雲㑹¶
千里溪山爼豆新儻使將軍皆遣子定知夷狄却來賓¶
脩文偃武須今日鳴玉鏘金未乏人¶
　　　和歐陽周弼¶
誰念揚雄寂寞居忽逢佳士倒衣裾裁詩秃盡千毫兎¶
岸幘斜欹半幅綀節並松筠霜雪後唾成珠玉笑談餘¶
<pb:KR4d0176_WYG_011-8b>¶
窮山避寇應愁絶付與騷人萬古吁¶
　　　别葛德裕主簿¶
官冷身閒簿領稀時從物外赴襟期慿君少緩青絲鞚¶
為我聊傾碧玉巵野寺石泉秋煮茗松牕雪屋夜論詩¶
懸知别後東風近先寄寒梅第一枝¶
　　　和葛徳裕别後用舊韻見寄(阿吉德/裕子也)¶
渝川咫尺如千里千里猶堪雞黍期旋滴銀槽將進酒¶
細傾金屈倒埀巵閒為洛下諸生詠突過黄初數子詩¶
<pb:KR4d0176_WYG_011-9a>¶
阿吉想能騎竹馬鳳雛低映碧梧枝¶
　　　送裴主簿¶
長江歸去又騎驢依舊青山霜葉枯入眼雲山有佳句¶
脫身捶楚亦良圖輕裝但載書千卷後夜相思天一隅¶
乍喜飛鸞離枳棘莫貪為縣落雙鳬¶
　　　和居東邨作(山中有西/泉寺故基)¶
避地東邨深幾許青山窟裏起炊烟敢嫌茅屋絶低小¶
净掃土牀堪醉眠鳥不住啼天更靜花多晩發地應偏¶
<pb:KR4d0176_WYG_011-9b>¶
遥㸔翠竹娟娟好猶隔西泉數&KR0008;田¶
　　　送鄒去非¶
　　去非自清江來求書徃郴陽㑹貢籍明年當赴省¶
　　試余宣和庚子歳作郴州考試官去非時為牓首¶
　　今二十一年矣¶
郴陽叨預校羣英二十年來一夢驚往日下帷搜俊異¶
見君落筆已縱横才高固可萬人敵志大欲圖千佛名¶
誰念先生今老矣披簔倚杖㸔岩耕¶
<pb:KR4d0176_WYG_011-10a>¶
　　　次韻向文剛晁叔易遊青原¶
佛屋深蟠七祖山魯公竒字刻孱顔能來把釣溪臺上¶
安用賦詩戎馬間薄宦不知何處好浮生纔得此時閒¶
夕陽渡口人爭渡又趂城頭暮鼓還¶
　　　安成再逢黄平國¶
憶昨相逢氣益明投書力詆漢公卿一時末俗無高論¶
千古佳名屬後生魏郡初徴狄仁傑汝陽幾縛李元平¶
行當獻納麒麟殿㸔挽天河洗甲兵¶
<pb:KR4d0176_WYG_011-10b>¶
　¶
　¶
　¶
　¶
　¶
　¶
　¶
　盧溪文集卷十一¶
