# -*- mode: mandoku-view; -*-
#+TITLE: 盧溪文集
#+DATE: 2015-08-24 23:57:34.257642
#+PROPERTY: ID KR4d0176
#+PROPERTY: BASEEDITION WYG    
#+PROPERTY: JUAN 卷十九
<pb:KR4d0176_WYG_019-1a>¶
欽定四庫全書¶
　盧溪文集卷十九　　　　宋　王庭珪　撰¶
　　律詩(七言/)¶
　　　夜讀唐鑑有作¶
開元貞觀承平後羣盜縱横似撒沙可惜君王自神武¶
不知盧杞是姦邪𤓰分叛將根仍蔓鼎付哥奴禍已芽¶
不有汾陽功第一孰能談笑定中華¶
　　　次韻蔡德億年聞子規¶
<pb:KR4d0176_WYG_019-1b>¶
逐客思歸正倦聞三更枝上月微昏一聲夢斷湘山曲¶
千古空餘馬足痕東郭雖無揚子宅西枝應有少陵邨¶
不須宋玉憐憔悴招得騷人幾許魂¶
　　　贈胡紹立(并引/)¶
　　紹立頃年遍遊西南諸州聞余竄夜郎冒重險至¶
　　沅陵由湘南以歸己夘秋預清江高薦復至安成¶
　　訪别道舊賦詩因以送行¶
憶昔烏蠻絶塞亭巴娘歌罷月三更重尋湘水江邊路¶
<pb:KR4d0176_WYG_019-2a>¶
又見蕭灘榜上名此去飛騰對天陛不應顦顇困書生¶
將軍三戰成功後未數焚舟老孟明¶
　　　送項直卿赴省¶
逐客歸來訪里閭後生文彩益増竒低頭見子如東野¶
滿耳聞人說項斯果有高名動場屋行觀大䇿對丹墀¶
親闈日望泥金信報我仍須寄好詩¶
　　　劉大虛作十花詞相示復以詩來有求揮斤之¶
　　　　句兼簡中問僕無恙吠犬不為災次韻一首¶
<pb:KR4d0176_WYG_019-2b>¶
　　　　奉酬¶
新詞藹藹吐春雲清似金爐百和焚白雪固宜招吠犬¶
真雷豈比聚飛蚊陶潜賦就歸何處李白詩成思不羣¶
君是廣寒修月手顧予安敢強施斤¶
　　　次韻董體仁叅政¶
雷雨何年下九天公為舟楫濟長川涸鱗亦逐龍蛇動¶
異氣先衝牛斗邊總謂相君扶帝力忽傳飛詔落巖前¶
但隨一氣洪鈞轉造物豈知然不然¶
<pb:KR4d0176_WYG_019-3a>¶
　　　次韻李昌齡以詩督景賢堂詩(李廣傳云得當/單于陵傳亦云)¶
　　　　(欲得當/以報漢)¶
欲醫詩病了無方悵望黄州舊雪堂歳月易奔梭一擲¶
文章徒費紙千張相如賦麗終遲思李廣兵微未得當¶
句律年來亦如此收功何以得鷹揚¶
　　　宋英臣景賢堂¶
當塗人物盡豪英平日相逢眼自青傾蓋欲交天下士¶
披雲如仰斗間星向來道義多耆舊尚有風流繼典刑¶
<pb:KR4d0176_WYG_019-3b>¶
更待里門容駟馬不應空頂佛名經¶
　　　劉君鼎主簿登第累年家貧猶待闕欲遊章貢¶
　　　　謁梁提刑作詩送之¶
收科天陛幾年餘猶似揚雄寂寞居霄漢又生新羽翼¶
侯門應許曳長裾暫遊嶺海非凡客却上蓬瀛行秘書¶
何日扁舟下螺浦㑹㸔丹詔有新除¶
　　　送劉簡之兄弟赴省¶
弟兄連牓俱高薦正遇龍飛急詔求蘭省深嚴清禁近¶
<pb:KR4d0176_WYG_019-4a>¶
丹梯曽上廣寒遊豈惟一舉兩黄鵠便好同修五鳳樓¶
草綠江南舊行路春風歸馬控雙虬¶
　　　謝向提刑見訪(并引/)¶
　　某自貶所東歸伏辱提刑直閣千里命駕來訪死¶
　　生感激高義輒成長句聊伸謝懇¶
夜郎逐客遇生還秘閣老翁來扣關坐聽犀揮妙言語¶
慚非櫑具偉衣冠高名業已照六合賤子窮當隱半山¶
陸納家風元冷澹口將茶果薦杯盤¶
<pb:KR4d0176_WYG_019-4b>¶
渡湘千里憶分攜因誦癡兒不了詩送我出門還作惡¶
今朝㑹面豈前期樂天獨往青山日裴相閒居綠野時¶
從此功名恐相逼伊山安得久棲遲(李訓王涯排陷樂/天訓等死日樂天)¶
(正遊洛下青龍寺有詩云當君白首同歸日是我青山/獨往時或謂白公樂禍東坡云樂天豈樂禍者特悲之)¶
(耳余今/亦然)¶
　　　送魏彦成赴召¶
一騎追鋒下九重手持丹詔紫泥封君王夜半應前席¶
郡國名高莫說功民吏不須留召父朝廷久已知弱翁¶
<pb:KR4d0176_WYG_019-5a>¶
還如漢室中興相治行于今有祖風¶
　　　魏彦成座上忽見擒至吉水賊奉呈彦成¶
城上啼烏曉欲狂樓前爭㸔㨗旗黄略驅部曲千餘騎¶
不折將軍半段槍樂土異時為賊窟太平今日有官方¶
弱翁治行今如此何待天邊下鳳凰¶
　　　西園探梅三首¶
俯窺溪影忽横斜仰㸔寒梅已放花未覺東風吹水面¶
早驚春色到天涯年時肌骨瘦如許日暮烟雲薄不遮¶
<pb:KR4d0176_WYG_019-5b>¶
折得一枝歸靜院夜深玉頰照牕紗¶
東閣官梅未有詩竹林斜出兩三枝臨風玉面如相識¶
殘雪江頭想更竒立盡小橋溪上影誰將清調笛中吹¶
犯寒傾倒先春色萬木寒癡凍不知¶
一株斜壓半簷茅索笑誰堪著句嘲風度暗香浮逺水¶
枝回嫩綠到新梢冰生處子精神外玉立天涯雪月交¶
吟處不須歌酒涴柴門誰許野僧敲¶
　　　次韻劉景明寄詩求近作¶
<pb:KR4d0176_WYG_019-6a>¶
道邊埀栁綠隂隂馬上攜書閱古今陋巷豈無人載酒¶
他鄉誰是子知音鯤鵬未化風雲外江海相思歳月深¶
逺寄雕章覔新句窮愁唯有苦寒吟¶
　　　外孫劉子野遊學南安纔歸數日又告行怱怱¶
　　　　贈以一詩為别且以勉之¶
九十龎眉老舅翁暫時見汝又西東舉頭共㸔天邊月¶
刮目知非呉下䝉學至超然應自解詩唯窮者乃能工¶
太阿鍛盡山中鐵始得光芒倚碧穹¶
<pb:KR4d0176_WYG_019-6b>¶
　　　送劉天遊益明赴省¶
兩驥騰風上九垓瑶林瓊樹絶纎埃行觀海運幾千里¶
坐待春驚二月雷霹靂一聲天外響婆娑雙桂月中開¶
老翁日望長安信報喜泥金早寄回¶
　　　次韻曽英發¶
泮水橋邊不記年後來誰復敢爭先襄陽耆舊今無在¶
江左風流寂不傳窮巷閉門佳客至新詩照壁夜光懸¶
未應晩節嗟流滯三子青袍慰眼前¶
<pb:KR4d0176_WYG_019-7a>¶
　　　酬梁宰惠遊永新百韻詩(君曽攝/縣事)¶
聞君跋馬禾川道攀&KR0817;遺民識轡環滿野悲風蟠蔓草¶
數聲漁笛下汀灣雲藏甘露峯頭寺路接青湘雨後山¶
觸思便能成百韻偶題僧壁不須刪¶
　　　謝郭運幹見訪(歐陽公有思潁/詩郭乃潁人)¶
窮巷俄留長者韁清風入户竹生光不嫌茅屋絶低小¶
來坐松隂移晩凉南國諸侯老賓客西湖六一舊家鄉¶
錦囊賸拾詩千首他日還思潁水傍¶
<pb:KR4d0176_WYG_019-7b>¶
天馬從來不受韁騰雲注目電爭光心如銀漢纎塵靜¶
氣逼金盤曉露凉妙語織成文繡段扁舟刺入水雲鄉¶
朝天便若登仙去騶馭何人得侍傍¶
　　　次韻劉子方喜雪¶
萬木寒癡凍不蘇六花爭巧出枯株天將平地開銀闕¶
人似清氷在玉壺未見囓氈持漢節徒聞穿履待公車¶
月邊恐有瑶臺路擬欲凌空謁帝居¶
　　　懷故人留題¶
<pb:KR4d0176_WYG_019-8a>¶
桃李無言對斜日可堪回首一凄然子雲投閣知何在¶
太白騎鯨已上天春蚓秋蛇留敗壁金鈎玉帶鎖寒烟¶
人行古木横塘路門掩長江上水船¶
　　　次韻王秀才¶
怒髮衝冠忘指瑕要能全璧始還家閉門且任蓬蒿長¶
落筆當令綺繡華麗句美如青玉案明珠深貯絳囊紗¶
愛君年少已如許他日相逢未可涯¶
　　　波光亭¶
<pb:KR4d0176_WYG_019-8b>¶
遶亭春水縠紋生拍岸風微鏡面平日破浪花摇柱礎¶
影浮山翠落簷楹魚跳蓮葉東西動月湧金盆表裏明¶
夜久光凝收緑净冷涵星漢逼人清¶
　　　酴醿¶
百花狼藉㸃青苔始見酴醿爛漫開虢國朝天嫌粉汚¶
唐昌夜月恐仙來寒梅勝韻聊堪友穠李凡姿詎敢陪¶
便欲乘風凌倒影醉尋香徑上瑶臺¶
　　　和黄元授送趙敦本赴萬安宰(元授先攝邑/事故末句云)¶
<pb:KR4d0176_WYG_019-9a>¶
欲救斯民病久尫想君家譜有竒方但須去惡猶去草¶
要使牧人如牧羊正值彫殘經寇亂還思激烈詠時康¶
當年手種閒桃李今日成隂總類棠¶
　　　和元授閔旱(時男子/皆防城)¶
旱魃凌空氣愈炎斷無微雨應時霑正憂龍卧深蟠水¶
安得江聲碎㵼簷禾黍似堪供野火婦姑猶擬共腰鎌¶
此時政要調元手誰作商霖慰具瞻¶
　¶
<pb:KR4d0176_WYG_019-9b>¶
　¶
　¶
　¶
　¶
　¶
　¶
　¶
　盧溪文集卷十九¶
